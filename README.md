# SIEM-projekt-studencki
<p>SIEM jest skrótem od Security Information and Event Management. Jednocześnie bada, analizuje i monitoruje wszystkie działania w sieci. Szybko znajduje zagrożenia i pozwala na natychmiastową reakcję. W tym samym czasie sprawdza informacje z różnych źródeł – zapór, serwerów, routerów, logów, analizuje oraz przewiduje, ekspresowo alarmuje, dzięki czemu możliwe jest szybkie działanie.<br>
Naszym celem jest stworzenie najlepszego oprogramowania na potrzeby Sił Zbrojnych RP.</p>

<h1>ANALIZA LOGÓW:</h1> 
Zbieranie i analiza logów komputera oraz urządzeń z dostępem do sieci może znacznie pomóc przy rozwiązywaniu problemów dotyczących bezpieczeństwa informacji, zarządzania operacjami, monitorowania i lokalizacji problemów systemu, a także w audytach zgodności. W logach systemowych zapisywane są dowody naruszenia bezpieczeństwa systemu komputerowego. Analizowanie logów umożliwia wczesne wykrywanie zagrożeń. System zarządzania logami umożliwia dokładniejsze lokalizowanie błędów i zapewnia zgodność 
z obowiązującymi przepisami. Moduł do analizy logów ma dostęp do firewall’a, ruchu sieciowego oraz do zdarzeń w chmurze. 
Logi są przetwarzane do jednego wspólnego formatu, grupowane i  gromadzone 
w jednym miejscu. Funkcją modułu do analizy logów jest również przechowywanie  logów do 5 lat wstecz. Dyski RAID o terabajtowych pojemnościach umożliwiają przechowywanie dużych wolumenów danych przez 5 lat. Co więcej, system oferuje funkcję przeszukiwania interesujących nas informacji w zapisanych logach w oparciu o własne reguły. W tym celu tworzony jest „kalendarz” logów.
Ponadto system nie narzuca, a pozostawia możliwość ustalenia poziomu odniesienia właściwego dla każdego środowiska. Ponadto moduł pozwala na automatyczne łączenie pozornie odmiennych zdarzeń w ciąg logiczny. Dla przykładu hakerzy odgadują czasami hasła do tego samego konta na wielu komputerach jednocześnie, ponieważ próg lokautu dotyczy tylko danej maszyny. Rozkładając dużą liczbę prób na więcej maszyn, napastnik może zwiększyć swoje szanse na odgadnięcie hasła, zanim konto zostanie zablokowane. W takim przypadku nasz system zarządzania zdarzeniami odnotowuje nagły wzrost poziomu prób odgadnięcia hasła w całym systemie.
Korelacja ma szczególnie znaczenie dla kojarzenia urządzeń mobilnych z ich użytkownikami. Smartfony i tablety to urządzenia w ruchu, przemieszczające się między różnymi sieciami, a ich adresy IP często się zmieniają. Na niektórych urządzeniach nawet fizyczne adresy MAC mogą zmieniać się w zależności od tego, jak są podłączane do sieci (jeden MAC dla połączeń bezprzewodowych, inny dla przewodowych). System zarządzania logami umożliwia administratorowi skojarzenie poszczególnych adresów sieciowych z urządzeniami i ich użytkownikami.
System pozwala definiować korelację zdarzeń występujących w środowisku. Tworzy bazę danych potencjalnie ważnych logów, a zaimplementowany skrypt umożliwia porównywanie logów z systemu z tymi, które są zapisane w bazie. 
Rezultaty analizy wysłane są do systemowego modułu alertowania. 
W kategorii bezpieczeństwa, program zapewnia dostęp do wszystkich logów i ich nie nadpisuje. 
Analiza logów jest przedstawiana w łatwej do odczytania postaci graficznej.
<br>
<h1>MODUŁ ALERTOWY:</h1> 
<p>Jest to to moduł przeznaczony do przetwarzania informacji, jakie otrzyma z modułu analizy logów oraz ich interpretacji. Jest to kluczowy element systemu, gdyż to właśnie tu zapada decyzja (na podstawie reguł korelacyjnych), czy mamy do czynienia z atakiem i czy trzeba wystawić alert. Zatem do podstawowych wymagań bezpieczeństwa należeć będą wysokiej klasy reguły korelacyjne, ponieważ to głównej mierze od nich zależy bezpieczeństwo całego systemu informatycznego klienta. Innym ważnym elementem będzie testowanie alertu, aby mieć pewność, że moduł nie zawiedzie kiedy będzie potrzebny.</p>
<p>Dodatkowo możliwość ustalenia winowajcy incydentu – czy jest to wina pracownika, błąd w kodzie systemu czy też zewnętrzny atak na system. Następnie kolejny kluczowy aspekt to możliwość reakcji na podstawowe ataki typu phishing lub DDoS – system oczywiście poinformuje o zaistniałej sytuacji w formie alertu, jednak sam automatycznie podejmie kroki zapobiegawcze (przykładowo ostrzeże użytkownika o podejrzanym mailu, który prawdopodobnie próbuje wyłudzić jego dane lub zablokuje takiego maila – w zależności od upodobania klienta).</p>
Jeśli chodzi o funkcjonalności jakie można doświadczyć w naszym systemie będą to m. in. odrzucanie fałszywych pozytywów w celu automatyzacji i usprawnienia pracy- oszczędza to czas i pieniądze. Następnie tworzenie jednolitych szablonów alertów w celu ułatwienia pracy i szybszego rozpoznania stopnia ważności incydentu oraz rodzaju incydentu z jakim należy sobie poradzić, czyli ustalenie priorytetów. Konsola obsługi alertów umożliwi administratorowi szybką reakcję na incydent, przejrzystość i łatwość odbioru jest w tym aspekcie kluczowa- zaoszczędzi to również czas jak i pieniądze.
